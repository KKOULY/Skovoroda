Коли висохло озеро, жаби пострибали шукати собі нове житло.
Нарешті усі загукали:

— Ох, яке величезне озеро! Буде воно нам довічним житлом!

І стрибнули разом у нього.

— А я,— сказала одна з них,— вирішила жити в одному із джерел,
що наповнюють ваше озеро. Онде бачу зарослий лісом горб, який
посилає сюди багато струмків, сподіваюся знайти там для себе
джерело.

— А навіщо, тітонько? — спитала молоденька жаба.

— А тому, голубонько моя, що струмочки можуть потекти в інший
бік, а ваше озеро може так само висохнути. Джерело ж для мене
завжди надійніше од калюжі.

Сила:

Всяка розкіш може зубожіти і висохнути, як озеро, лише чесне
ремесло забезпечить непишне, але спокійне існування... Скільки
багатіїв щодня стають жебраками. В цьому єдиним спасінням є
ремесло.

...Найбідніші раби нерідко походять від предків, що жили в
калюжі великих прибутків.